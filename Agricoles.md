## BASES REGULADORES DE SUBVENCIONS PER AL FOMENT DE LES EXPLOTACIONS AGRÍCOLES

**PRIMERA. FINALITAT**

Fomentar el sector primari:
- Incrementar la superfície agrícola per tal d’afavorir la recuperació de terrenys abandonats amb oliveres i fruiters
- Consolidar les explotacions existents
- Millorar les necessitats per al conreu

**SEGONA. OBJECTE**

1. Constitueix l’objecte d’aquestes bases regular i fixar els criteris i el procediment per a la concessió de subvencions per al foment de les explotacions agrícoles al municipi d’Ascó.

2. Concretament, son subvencionables les actuacions que es detallen a continuació:
	- El conreu de les finques rústiques del municipi d’Ascó
	Es considerarà que un terreny és conreat quan la terra i les espècies vegetals que en formen part siguin sotmeses a certs treballs i cures per a fer-la fèrtil i perquè doni fruit. S’exclouen explícitament les espècies forestals.
	- La construcció o rehabilitació d’instal·lacions de reg
	- L’anivellament de les finques destinades al conreu (exclosos els marges)
	- La construcció o rehabilitació de la infraestructura necessària pels cultius (inclosos els magatzems agrícoles i les masies)
	- Les obres i instal·lacions per evitar o prevenir que els animals cinegètics entrin a les finques destinades al conreu.
	- Les obres i instal·lacions per evitar o prevenir que les gelades i les condicions climatològiques extremes danyin els cultius i conreus.
	- La instal·lació d’equips de generació d’electricitat amb energies renovables per l’autoconsum així com la instal·lació de panells solars per ACS.
	- Les obres i actuacions per la retirada, tractament i gestió de les cobertes de fibrociment (contingut d’aminat).

**TERCERA. CRITERIS**

1. Les subvencions a les que fan referència aquestes bases tenen caràcter voluntari i eventual, són lliurament revocables en tot moment, no generen cap dret a l’obtenció de subvencions en anys posteriors i no es poden al·legar com a precedent, així com tenen caràcter no devolutiu.

2. El procediment per a l’atorgament de les subvencions previstes en aquestes bases serà el e concurrència pública no competitiva, en base a l’ordre cronològic de presentació de sol·licitud.

3. La gestió de les subvencions s’efectuarà d’acord amb els principis establerts en la normativa general reguladora de les subvencions de l’ajuntament d’Ascó i la restant normativa aplicable en matèria de subvencions

**QUARTA. CONDICIONS I REQUISITS PERSONES BENEFICIÀRIES**

<u>**a) En totes les modalitats d’ajut**</u>
1. Estar al corrent de pagament de les obligacions tributàries municipals.

2. No estar sotmès/sa en cap de les circumstàncies previstes a l’article 13 de la Llei 38/2003, de 17 de novembre, General de Subvencions i al Reial Decret 887/2006, de 21 de juliol, pel que s’aprova el Reglament de la Llei 38/2003, requerides per a tenir la condició de persona beneficiària de la subvenció.

3. Les persones beneficiàries hauran de sotmetre’s a inspecció municipal que acreditarà la realització de l’objecte de la subvenció.

4. L’ajuntament podrà comprovar en qualsevol moment la veracitat de les dades declarades. En cas d’incompliment per part dels perceptors/es de qualsevol de les obligacions previstes en aquestes bases, l’ajuntament podrà procedir, previ tràmit d’audiència, a l’anul·lació o revocació total o parcial de la subvenció, amb l’obligació inherent de les persones beneficiàries de retornar les quantitats percebudes.

<u>**b) En relació a l’ajut al conreu**</u>
1. Ésser la persona propietària de la finca rústica.

<u>**c) En relació als ajuts per construcció o rehabilitació d’instal·lacions de reg**</u>
1. Disposar de l’autorització de la propietat de la finca, en cas de no ser la persona propietària de la finca.

2. Acreditació de la propietat de la finca, en cas de ser la persona propietària de la finca.

3. Disposar de l’autorització de la Comunitat de Regants.

4. Haver liquidat l’Impost sobre Construccions, Instal·lacions i Obres i la taxa per llicències urbanístiques.

5. Disposar de la llicència d’obres i, si s’escau, de la llicència d’activitat

6. El cost de les obres a realitzar es calcularà en funció dels mòduls aprovats i publicats per l’Institut de Tecnologia de la Construcció de Catalunya (ITEC).

7. Els límits de subvenció taxats per una mateixa finca són de 12.000€ o 20.000€ segons correspongui sumant les diferents modalitats d’ajut (excepte les de conreu).

8. Exhaurits els límits de la subvenció de l’apartat anterior, no se’n podrà sol·licitar cap altre per la finca fins que no passi un termini de 15 anys des de l’atorgament de la subvenció.

9. Quan es concedeixi subvencions de forma parcial que no exhaureixin els límits de la subvenció, els imports parcials es podran tornar a sol·licitar un cop transcorregut el termini de 15 anys des de l’atorgament d’aquestes subvencions parcials.

10. Essent l’objecte de la subvenció els béns immobles de naturalesa rústica, el límit quantitatiu establert en aquest acord ve referit a la finca i no a la persona titular d’aquesta, de manera que es podrà rebre tantes subvencions independents com finques siguin de la seva propietat.

<u>**d) En relació als ajuts per l’anivellament de les finques destinades al conreu (exclosos els marges) i per construcció o rehabilitació de la infraestructura necessària pels cultius (inclosos els magatzems agrícoles i les masies)**</u>
1. Disposar de l’autorització de la propietat de la finca, en cas de no ser el propietari/a de la finca.

2. Acreditació la propietat de la finca, en cas de ser la persona propietària de la finca.

3. Haver liquidat l’Impost sobre Construccions, Instal·lacions i Obres i la taxa per llicències urbanístiques.

4. Disposar del permís d’obres i, si s’escau, de la llicència d’activitat

5. Acreditar la correcta gestió dels residus de l’obra en centre autoritzant i segons normativa vigent.

6. El cost de les obres a realitzar es calcularà en funció dels mòduls aprovats i publicats per l’Institut de Tecnologia de la Construcció de Catalunya (ITEC).

7. Els límits de subvenció taxats per una mateixa finca són de 12.000€ o 20.000€ segons correspongui sumant les diferents modalitats d’ajut (excepte les de conreu).

8. Exhaurits els límits de la subvenció de l’apartat anterior, no se’n podrà sol·licitar cap altre per la finca fins que no passi un termini de 15 anys des de l’atorgament de la subvenció.

9. Quan es concedeixi subvencions de forma parcial que no exhaureixin els límits de la subvenció, els imports parcials es podran tornar a sol·licitar un cop transcorregut el termini de 15 anys des de l’atorgament d’aquestes subvencions parcials.

10. Essent l’objecte de la subvenció els béns immobles de naturalesa rústica, el límit quantitatiu establert en aquest acord ve referit a la finca i no a la persona titular d’aquesta, de manera que es podrà rebre tantes subvencions independents com finques siguin de la seva propietat.

<u>**e) En relació a les obres i instal·lacions per evitar o prevenir que els animals cinegètics entrin a les finques destinades al conreu i per evitar o prevenir que les gelades i les condicions climatològiques extremes danyin els cultius i conreus:**</u>
1. Disposar de l’autorització de la propietat de la finca, en cas de no ser la persona propietària de la finca.

2. Acreditació la propietat de la finca, en cas de ser la persona propietària de la finca.

3. Estar donat d’alta en el cens empresarial a l’Agència Tributària com a pagès/a i complir amb les obligacions tributàries derivades, entre les quals la DUN.

4. Haver liquidat l’Impost sobre Construccions, Instal·lacions i Obres i la taxa per llicències urbanístiques.

5. Disposar del permís d’obres i, si s’escau, de la llicència d’activitat

6. Acreditar la correcta gestió dels residus de l’obra en centre autoritzant i segons normativa vigent.

7. El cost de les obres a realitzar es calcularà en funció dels mòduls aprovats i publicats per l’Institut de Tecnologia de la Construcció de Catalunya (ITEC).

8. Els límits de subvenció taxats per una mateixa finca són de 12.000€ o 20.000€ segons correspongui sumant les diferents modalitats d’ajut (excepte les de conreu).

9. Exhaurits els límits de la subvenció de l’apartat anterior, no se’n podrà sol·licitar cap altre per la finca fins que no passi un termini de 15 anys des de l’atorgament de la subvenció.

10. Quan es concedeixi subvencions de forma parcial que no exhaureixin els límits de la subvenció, els imports parcials es podran tornar a sol·licitar un cop transcorregut el termini de 15 anys des de l’atorgament d’aquestes subvencions parcials.

11. Essent l’objecte de la subvenció els béns immobles de naturalesa rústica, el límit quantitatiu establert en aquest acord ve referit a la finca i no a la persona titular d’aquesta, de manera que es podrà rebre tantes subvencions independents com finques siguin de la seva propietat.

<u>**f) En relació a la instal·lació d’equips de generació d’electricitat amb energies renovables per l’autoconsum i la instal·lació de panells solars per ACS.**</u>
1. Disposar de l’autorització de la propietat de la finca, en cas de no ser el propietari/a de la finca.

2. Acreditació la propietat de la finca, en cas de ser la persona propietària de la finca.

3. Haver liquidat l’Impost sobre Construccions, Instal·lacions i Obres i la taxa per llicències urbanístiques, si s’escau.

4. Disposar del permís d’obres i, si s’escau, de la llicència d’activitat

5. Acreditar la correcta gestió dels residus de l’obra en centre autoritzant i segons normativa vigent.

6. El cost de les obres a realitzar es calcularà en funció del pressupost presentat, validat pels Serveis Tècnics Municipals.

7. Els límits de subvenció taxats per una mateixa finca són de 12.000€ o 20.000€ segons correspongui sumant les diferents modalitats d’ajut (excepte les de conreu).

8. Exhaurits els límits de la subvenció de l’apartat anterior, no se’n podrà sol·licitar cap altre per la finca fins que no passi un termini de 15 anys des de l’atorgament de la subvenció.

9. Quan es concedeixi subvencions de forma parcial que no exhaureixin els límits de la subvenció, els imports parcials es podran tornar a sol·licitar un cop transcorregut el termini de 15 anys des de l’atorgament d’aquestes subvencions parcials.

<u>**g) En relació a la retirada, tractament i gestió de les cobertes de fibrociment (contingut d’aminat).**</u>
1. Disposar de l’autorització de la propietat de la finca, en cas de no ser el propietari/a de la finca.

2. Acreditació la propietat de la finca, en cas de ser la persona propietària de la finca.

3. Haver liquidat l’Impost sobre Construccions, Instal·lacions i Obres i la taxa per llicències urbanístiques, si s’escau.

4. Disposar del permís d’obres i, si s’escau, de la llicència d’activitat.

5. Per tal de justificar el pagament caldrà aporta certificat del gestor de residus autoritzat.

6. El cost de les obres a realitzar es calcularà en funció del pressupost presentat, validat pels Serveis Tècnics Municipals.

7. Els límits de subvenció taxats per una mateixa finca són de 15.000€.

8. Exhaurits els límits de la subvenció de l’apartat anterior, no se’n podrà sol·licitar cap altre per la finca fins que no passi un termini de 15 anys des de l’atorgament de la subvenció.

9. Quan es concedeixi subvencions de forma parcial que no exhaureixin els límits de la subvenció, els imports parcials es podran tornar a sol·licitar un cop transcorregut el termini de 15 anys des de l’atorgament d’aquestes subvencions parcials.

**CINQUENA. QUANTIA DE LA SUBVENCIÓ**

1. Les quantitats dels ajuts, en funció de les modalitats són:

<u>**a) Ajut al conreu de les finques rústiques del municipi d’Ascó:**</u>
- La quantitat de 100€ per hectàrea conreada, amb un límit màxim anual de 10 hectàrees per persona propietària

<u>**b) Ajut a la construcció o rehabilitació d’instal·lacions de reg /Ajut per l’anivellament de les finques destinades al conreu (exclosos els marges).**</u>
Ajut per la construcció o rehabilitació de la infraestructura necessària pels cultius (inclosos els magatzems agrícoles i les masies
- 35% del cost total de l’obra (exclòs l’iva), amb un límit de 12.000€ per finca. No obstant, en el cas que el titular de la finca o explotació objecte de la subvenció tingui una edat de fins a 35 anys o superior als 55 anys, el límit per finca serà de 20.000€.
- En el cas de la construcció nova, rehabilitació i reforma de magatzem i masies, es subvencionarà la totalitat de l’obra a excepció de les instal·lacions de climatització i calefacció.
- No es subvencionaran les obres destinades a ús residencial.

<u>**c) Ajut a les instal·lacions per evitar o prevenir que els animals cinegètics entrin a les finques destinades al conreu i per evitar o prevenir que les gelades i les condicions climatològiques extremes danyin els cultius i conreus del municipi d’Ascó:**</u>
- 25% del cost total de la instal·lació (exclòs l’iva), amb un límit de 12.000€ per finca. No obstant, en el cas que el titular de la finca o explotació objecte de la subvenció tingui una edat de fins a 35 anys o superior als 55 anys, el límit per finca serà de 20.000€.

Per a la determinació dels límits per finca es tindran en compte totes les subvencions atorgades en relació a la finca.

<u>**d) Ajut a la instal·lació d’equips de generació d’electricitat amb energies renovables, per l’autoconsum i la instal·lació de panells solars per ACS.**</u>
- 75% del cost de la instal·lació (exclòs l’IVA), amb un límit de 12.000 euros per finca.

Aquesta subvenció es compatible e independent de totes les altres i no sumarà en l’import total de la subvenció de la finca.

<u>**e). Ajut a la retirada, tractament i gestió de les cobertes de fibrociment (contingut d’aminat).**</u>
- 95% del cost de la instal·lació (exclòs l’IVA), amb un límit de 15.000 euros per finca.

Aquesta subvenció es compatible e independent de totes les altres i no sumarà en l’import total de la subvenció de la finca

**SISENA. SOL·LICITUDS PERSONES BENEFICIÀRIES**

1. Les persones interessades han de presentar davant el registre d’entrada de l’ajuntament, en qualsevol moment des de l’aprovació definitiva de les presents bases i fins el 30 de novembre de l’any en curs:

- Instancia sol·licitud específica
- Fotocópia del DNI o equivalent de la persona beneficiària i/o de la persona sol·licitant
- Fotocópia del CIF si es tracta d'una empresa
- Declaració responsable de no estar sotmês en cap de les circumstàncies previstes a la Llei 38/2003, de 17 de novembre, General de Subvencions i al Reial Decret 887/2006, de 21 de juliol, pel que s'aprova el Reglament de la Llei 38/2003, requerides per a tenir lacondició de persona beneficiària de la subvenció.
- Nota simple del Registre de la Propietat o escriptura de propietat de la finca objecte de subvenció.
- Rebut pagat de I'ICIO i taxa, en relació a les instal·lacions, construccions i rehabilitacions.
- Permís d'obres, en relació a les instal·lacions, construccions i rehabilitacions.
- Autorització de la propietat de la finca en cas de no ser la persona beneficiària la propietat.
- Acreditar l'exercici d'agricultor/a (alta AEAT i informe de vida laboral), en el cas de l'ajut al conreu i de l'ajut per les construccions i/o instal·lacions per evitar o prevenir que els animals cinegétics entrin a les finques destinades al conreu i per evitar o prevenir que les gelades i les condicions climatolôgiques extremes danyin els cultius i conreus del municipi d'Ascó.
- DUN (Declaració Única de Conreu) o equivalent de l'últim exercici en relació a les finques per a les quals es sol·licita la subvenció, en relació a l'ajut per conreu i en el cas de l'ajut per les construccions i/o instal·lacions per evitar o prevenir que les gelades i les condicions climatolôgiques extremes danyin els cultius i conreus del municipi d'Ascó.
- Plànol o croquis corresponent a les parcel·les on es realitzarà la intervenció, en el cas de l'ajut al conreu i de l'ajut per les construccions i/o instal·lacions per evitar o prevenir que els animals cinegétics entrin a les finques destinades al conreu i per evitar o prevenir que les gelades i les condicions climatolôgiques extremes danyin els cultius i conreus del municipi d'Ascó.
- Declaració responsable quant a hectàrees a conrear per finca, en el cas de l'ajut al conreu.

2. Caldrà presentar documents originals, els quals seran compulsats degudament a l’ajuntament.

3. L’ajuntament comprovarà d’ofici la situació d'estar al corrent de les obligacions tributàries municipals. A aquests efectes, s'unirà als expedients individuals prova fefaent d'aquests extrems.

**SETENA. FORMA I TERMINI DE L’ATORGAMENT A LES PERSONES BENEFICIÀRIES**

1. Les sol·licituds presentades seran avaluades pels serveis tècnics municipals, qui emetrà un informe previ a la resolució de la subvenció i haurà de realitzar fotografies de l’estat actual de les finques o de l’estat actual de l’objecte de l’ajut, en funció de la modalitat de l’ajut.

2. L’atorgament de la subvenció es realitzarà mitjançant acord de la Junta de Govern Local.

3. El termini màxim de resolució de l’atorgament serà de tres mesos des de la presentació de la sol·licitud.

4. Les persones interessades podran interposar, amb caràcter potestatiu, recurs de reposició en el termini d’un mes, o bé recurs contenciós administratiu contra la resolució de l’ajut.

5. No es podran atorgar subvencions per una quantia superior al crèdit disponible.

**VUITENA. COMPATIBILITAT**

1. Sense perjudici del que pugui establir-se per altres administracions públiques, l’ajut tindrà la condició de compatible amb les que puguin lliurar altres organismes.

**NOVENA. JUSTIFICACIÓ DE L’AJUT ATORGAT**

1. Les subvencions s’han de justificar mitjançant documentació acreditativa de la despesa (factures), pel que fa a les construccions i rehabilitacions i fotografies de la realització de l’objecte de l’ajut que realitzaran el serveis tècnics municipals, en el benentès que en cas de no justificar-se la totalitat per la qual s'atorgà la subvenció, aquesta es modificarà a la baixa d'acord amb la justificació de la despesa.

2. Pel que fa a la subvenció relativa al conreu, caldrà aportar:
- declaració jurada de la persona beneficiària en relació a les hectàrees conreades
L'ajuntament inspeccionarà les finques i realitzarà fotografies, abans i després, per emetre informe en relació a les hectàrees conreades. En cas de justificar-se la totalitat de la subvenció atorgada, aquesta es modificarà a la baixa d'acord amb la justificació de la despesa.

**DESENA. RÈGIM SANCIONADOR**

1. Les persones beneficiàries restaran sotmeses a les responsabilitats i al règim sancionador que sobre sancions administratives estableix la normativa aplicable en matèria de subvencions, la Llei general pressupostària i la Llei general tributària.

2. L’Ajuntament iniciarà un procediment de reintegrament de la subvenció concedida i abonada indegudament de conformitat amb la legislació vigent i les presents bases.

**ONZENA. PUBLICITAT I CONVOCATÒRIA**

1. Les presents bases es publicaran en el Butlletí Oficial de la Província de Tarragona, així com en la seu electrònica de l'ajuntament.

2. La convocatòria de subvencions haurà de publicar-se en la Base de Dades Nacionals de Subvencions (en avant BDNS). Posteriorment, la BDNS en trametrà l'extracte al Butlletí Oficial de l’Estat per a la seua publicació. Així mateix, es donarà publicitat de la convocatòria en el Tauler d'Anuncis de la seu electrònica d'aquest ajuntament.

**DISPOSICIÓ FINAL**

En tot allò que no es preveu en aquestes bases de manera expressa, serà d'aplicació el que es disposa als articles 239 al 241 del Decret Legislatiu 2/2003, de 28 d’abril, pel qual s’aprova el Text Refós de la Llei Municipal i de règim local de Catalunya, als articles 118 a 129 del Decret 179/1995, pel qual s’aprova el Reglament d'obres, activitats i serveis dels ens locals de Catalunya i a l’Ordenança General de Subvencions de l’Ajuntament d’Ascó.

**DISPOSICIÓ DEROGATÒRIA**

Aquestes bases deroguen, i per tant substitueixen, les anteriors bases de subvenció núm. 5 Subvencions per a la rehabilitació, construcció en sòl rústic i explotacions agrícoles.
